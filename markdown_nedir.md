
# Markdown nedir?

Çoğumuz o klavyenin başına ya ödev hazırlamak ya işle ilgili bir sunuyu yazılı ortama dökmek için oturmuşuzdur. Her seferinde ya başlıkların boyutlarıyla uğraştık ya da en sona bırakıp tek tek yazıyı seçip istediğimiz kalınlığa, şekle sokmaya çalıştık. Peki size bu kadar uğraşmanıza gerek olmadığını söylesem? Evet, çoktan bana kızmaya başladınız bile. "Nasıl ya ben bu yazıyı hazırlamak için saatlerimi verdim!" dediğinizi duyar gibiyim. Görsel bir şölen oluşturmak için ne de çok uğraştık değil mi?
"Ana başlıklar 20 punto."
"Alt başlık oldu bu, o yüzden 15 punto daha iyi."
"Burda maddeler olacaktı. Bi' saniye nerden ayarlayabilirim bu madde sembollerini?"

Tanıdık geldi mi bu sorular size? Bilgisayarın başında her yazı yazmaya kalkıştığımızda tam olarak beynimizle gözlerimiz arasında olan konuşma değil mi? Ben o gözleri bilgisayar başında miyop etmemiş miydim? Daha kolayı vardı da neden uğraşıyorum sürekli? Çünkü bize paket halinde verilmiş, halihazırda olan programları kullanmaya o kadar alıştık ki, bunun kolayı vardır demiyoruz. İşte Markdown tam olarak bunun kolayı.
"E iyi güzel hoş bunları anlattın da Hilal benim işim web. HTML ile yapıyorum ben bütün düzenlemeleri" derseniz de daha güzel bir haberim var. Markdown o işi de epey kolaylaştırıyor.  
 "Düz metinmiş gibi yaz geç, e aralara birkaç tane benim anlamam için gerekli işaret koy. Ben onları senin için anlar, HTML kodları haline getiririm." diyor burda da Markdown bize.
 Uzattıkça uzattık lafı. Bir Markdown nedir onu diyecektik. Buyrun efendim o zaman neymiş bu markdown;

### Markdown,
1.  Düz bir metin biçimlendirme sözdizimi (plain text formatting syntax),
2.  Perl ile yazılmış, düz metin biçimlendirmesini HTML’ye dönüştüren bir yazılım aracı (Markdown.pl).  

Daha detaylı bir tanım olarak, düz metin biçimlendirme sözdizimine sahip hafif bir düz metin biçimlendirme dili olarak ifade edilebilir. Aynı isimli araç sadece HTML dilini desteklese de günümüzde pek çok formatta çıktı üretebilmek için de kullanılmaktadır.

### Birkaç Markdown Kolaylığı
Bu kadar yazdım, birkaç örnek göstermezsem tabii ki olmaz.
#### Başlıklar:
- Bölüm başlıkları için h1,h2...h6 gibi ifadeler yerine #,##,###,... kullanabiliriz.
#### Paragraf:
- Artık paragrafları belirtmemiz için paragraf taglerini açmamıza gerek yok. Bir paragraf için yeni bir satır oluşturmak yeterlidir. Her yeni satır bir paragraf olarak tanımlanır. Bir paragrafın tamamı tek bir satır olabileceği gibi, arada boş satır bırakmadan alt satırdan da devam etmek mümkündür.
#### #### Kalın, Eğik Yazı ve Monospace:
- Bir metni bold (kalın), eğik (italic) veya her ikisi ile birlikte biçimlendirmek mümkündür. Bold için metnin önüne ve ardına `**`, italic için `_`, monospace için ise `` ` `` eklemek yeterlidir.
#### Listeleme:
- Bullet list için `*` ve numbered list için rakam kullanılabilmektedir.
 #### Görsel:
- Metin içerisinde görseller de kullanmamız mümkün. Görsel tanımı için ünlem ve köşeli parantez içerisinde görselin `alt`, parantez içerisinde görselin adı / yolu, tırnak içerisinde `title` tanımları yapılır.


//medium.com da paylaşıldı link: https://medium.com/@hilalkartal.ce/markdown-nedir-acb2fed66dca
